'90 zocl a alano vanum TUM.

deserto annis 40, et portabunt fornicacionem vestram,' i. e. punientur
vobiscum, quia filius quasi pars patris est, per decisionem seminis;
ex quibus patet quod Dominus, dimittens eis certas poenas, alias non
remisit, quin postea illas poenas solverent et sustinerent. Solent enim
sancti patres ecclesiae remittere et laxare certas poenas positivas et
ab homine vel a jure ecclesiae impositas, et hoe praecipue fecerunt quia
sine illis poenis salus animae haberi potuit, et remittendo illas poenas,
vel illas poenas retrahendo, ad actus virtutuum meliores poenitentes
ipsos praecipiendo obligabant, et ipsos poenitentes solvebant, i. e. ad
condignam satisfaccionem juste remiserunt, ut testatur Ricardus de
Sancto Victore in libro suo De potestate absolvendi et retinendi pec·
cata Caveant ergo peccatores, ne sint similes hominibus Jerusalem,
non vere poenitentibus, nec vere satisfacere volentibus, de quibus dicit
Dominus, Jeremiae 15⁰, ‘Si steterunt Moyses et Samuel coram me,
non est anima mea ad populum istum ;’ et Jeremiae 14⁰, ‘Noli orare pro
populo isto, in bonum, sc. ut veniam habeant, dum tales permanent;
cum jejunaverunt non exaudiam preces eorum;’ et causa redditur,
Ysaiae 58⁰ ca⁰., ‘In diebus jejunii vestri invenitur voluntas vestra, i. e
non Dei, sed vestras facitis voluntates, ad lites enim et ad contenciones
jejunatis! Ideo, O bone Jesut ‘sane me, et sanabor; salvum mefac,
et salvus ero ;' ‘dicas tu verbum et sanabitur puer meus,’ ie. anima mea.
Aliqui enim dicunt, et false, quod quilibet dies poenitenciae voluntariae
in hac vita est sufficiens poena seu poenitencia ad remissionem poenae
annualis in quocunque post hanc vitam; et hoc falsum dictum
Domini Ezechielis quarto, contra intellectum Domini allegant. Dicit
enim ibidem Dominus, ‘Diem pro anno dedi tibi,’ i. e. per quot dies tu,
Ezechiel manebis in hoc loco, per tot annos erit populus Israel in
captivitate antequam libertas eis dabitur, in tempore Assueri regis,
et Hester reginae; et inde ut testatur Sanctus Jeronimus super Eze-
chielem in Commentario suo. Qui ergo ista verba ad sensum suum
et ad intellectum alienum ab intellectu illa verba primo dicentis

 

